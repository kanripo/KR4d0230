# -*- mode: mandoku-view; -*-
#+TITLE: 方舟集
#+DATE: 2015-08-25 00:00:00.492234
#+PROPERTY: ID KR4d0230
#+PROPERTY: BASEEDITION WYG    
#+PROPERTY: JUAN 卷四
<pb:KR4d0230_WYG_004-1a>¶
欽定四庫全書¶
　方舟集巻四　　　　　　　宋　李石　撰¶
　　七言律詩¶
　　　長松奉寄鄭察院¶
漢使西來雪瘴深龍蛇窟宅費披尋只知笻竹通中國¶
何似長松種上林槐省銜杯䝉舊識楓庭躡履聽歸音¶
昔人九折回車地笑我何由慰母心¶
　　　木蘭¶
<pb:KR4d0230_WYG_004-1b>¶
大渡河邊瘴霧濃卭崍闗下木蘭紅得州自昔連江雨¶
(杜牧之得州最荒/僻更值連江雨)此地仍多出竅風(沉黎多風/云有風穴)一笑萱¶
花親念逺(廨舍前後/萱草甚盛)三生藜杖子心同(三藏擔母取經/今㕔前藜其植)¶
(杖成/樹)莫縁險阻欺方寸忠信元來處處通¶
　　　謝人恵新火¶
六龍杲杲㸔推移也有分光蔀屋時作古逺知燧人氏¶
至今猶説介之推扣門自此人皆有暗室從來我不欺¶
冷竈無煙知㡬日憑誰乞米試晨炊¶
<pb:KR4d0230_WYG_004-2a>¶
　　　題捫參亭¶
林盤谷轉走縈紆兩腋乗風上太虚塵世似將𤣥圃隔¶
仙宫元在赤城居著鞭欲跨鸞凰去䑛鼎曽嫌鷄犬餘¶
尺帚何當上霄漢夜捫星斗歩庭除¶
　　　至喜亭¶
歸路巴人處處逢巴人舟楫語音同雪霜寒谷殘年後¶
雲雨陽臺昨夢空沙水清能延月白峽林香欲試春紅¶
飯山雖瘦無竒語至喜亭中著醉翁¶
<pb:KR4d0230_WYG_004-2b>¶
　　　羽扇亭¶
十里山光紺碧圍瘴煙收盡溢春暉黄紬睡美聞衙唱¶
白羽風髙入指揮樓角片雲隨鴈去谿頭驟雨送龍歸¶
君王若問安邊䇿苜蓿漫山戰馬肥¶
　　　蠻王妻俗呼縣君來黎州錦領烏氊自跨馬而¶
　　　至¶
一自昭君向北遷花魂千載却南旋歌聲不動先含笑¶
粉面無施任自然羞整雲鬟多戴笠欲呈錦袖漫開氊¶
<pb:KR4d0230_WYG_004-3a>¶
夜來大渡河邊過青蓋金羈穏上船¶
　　　禱雪堋口廟¶
岷峨皎皎玉千峰只欠平川一尺融土霧不成雲外霰¶
江沙半雜夜來風針頭可惜丘中麥堋口來祈應上公¶
飽死侏儒果何意連年調度戰聲中¶
　　　雪¶
羡他雪色一般同㸃綴蒼蒼滓太空白比蝦蟆終蝕月¶
輕如蝴蝶亂隨風不容著跡無人處漫借餘光似我窮¶
<pb:KR4d0230_WYG_004-3b>¶
翠竹疎梅成佛地未嫌凍立此山中¶
　　　又¶
大地纎毫色色空寥天望極一鴻濛夜凝冷浸梅魂月¶
朝拂輕回縞帶風身世宻移塵境外乾坤收入玉壺中¶
虚堂瑞草瓊林合壓盡蓬萊第一峰¶
　　　同王䕫州探梅¶
莫因紅紫媚樓臺潔白光中處處栽香骨未應春雪妬¶
素心偏向暖風開清樽妙賞今誰健曉角年光不用催¶
<pb:KR4d0230_WYG_004-4a>¶
别後西歸玉堂約詩筒只有月邊來¶
　　　送牟堯文¶
别久無辭道路難敝裘依舊據征鞍五湖我已遭風逆¶
三逕君能犯雪寒下榻莫嫌烹瓠葉倚門正及頌椒盤¶
一杯少味仍相送折得梅花帶笑㸔¶
　　　一笑¶
一笑真成亟負余可人懶散費招呼忘言摩詰元無病¶
健倒盧仝不用扶野葛三飡莫予毒桃花㡬度約吾徒¶
<pb:KR4d0230_WYG_004-4b>¶
杜門人與春偷老風雨聲中長白鬚¶
　　　送虞樞宻還朝¶
一官齒髮老侵尋金馬當年博陸沉樽俎笑談人不見¶
璣衡造化我無心曾瞻玉鼎三嵎近便覺朱門百仞深¶
忍使王陽行九折囚山未敢廢南音¶
　　　次韻賈文學見贈¶
方舟不似逆風船船上燒香穏坐禪五鼓紞如隨鳥動¶
一春老矣學蠶眠黄梅半熟雨不止白髪也應天見憐¶
<pb:KR4d0230_WYG_004-5a>¶
頼有比隣賈詩老醉中相對聳詩肩¶
　　　和楊子土牛之什¶
陌上花開又一春起來酒伴覔南鄰煙霞笑我雖成疾¶
霜雪於君恐不仁柏葉殊思金馬舊栁枝偏向土牛新¶
相忘已約形骸外老守先能堕醉巾¶
　　　禮殿¶
雨老苔荒墨色昏漢人兩序姓名存六經絲竹升堂後¶
千古衣冠此地尊但使髙文無廢祀只今揚馬未招魂¶
<pb:KR4d0230_WYG_004-5b>¶
寥寥蜀學誰為倡東去江流注海門¶
　　　送周行可¶
國風惆悵黍離離只有周郎五字詩得見大巫今索矣¶
可憐小子孰裁之心如廢井慿誰汲語到修門未可期¶
此别更須留好句梅花窻外見相思¶
　　　東湖感事二首¶
桃李洲中别一春雪山肯為障紅塵鬼神半夜應憐我¶
魑魅今朝不喜人煙雨晦明窓外眼風霜來去樹邊身¶
<pb:KR4d0230_WYG_004-6a>¶
細思只合歸耕好並舍何由笑我貧¶
一官職檄冷秋氷盡日量書接夜燈老去髭鬚無可染¶
秋來面目自生憎湖通堰尾聽泉激日出山尖見雪層¶
結習未除江海客不忘回首夢觚稜¶
　　　黄筌畫屏¶
　　　　屏已失其左右二幅獨中一山水屏在耳石¶
　　　　到官驗問所失月日申府葢紹興三十年三¶
　　　　月二十九日府下兵馬司捕賊不獲¶
<pb:KR4d0230_WYG_004-6b>¶
阿筌千頃本胷中學道分明畫手同筆削來追麟獲後¶
丹青為洗馬羣空登堂欲與修遺履穴户何由返大弓¶
尚有滄溟垂素壁且防蠅誤汚屏風¶
　　　逺去親側浩然歸心再用韻¶
指㸃西來海上峰此間魑魅我能逢果何所補身先老¶
豈不懐歸意已濃騏驥羣中憐短褐龍蛇窟裏倚長松¶
一堂四相經行處洒掃雲烟覔舊蹤¶
　　　彭門春日¶
<pb:KR4d0230_WYG_004-7a>¶
不似閒人立道傍豈將老眼眩韶光溝塍緑漲春容潤¶
籬落紅披曉吹狂薄有生涯隨處是苦無心緒逐人忙¶
西歸官路成遷次囬指江湖似故鄉¶
　　　又送馬氏兄弟歸彭門¶
山程趼足肯相從未厭﨑嶇易道東二馬僊風還舊觀¶
六鼇香餌㸔新功北田夜誦披蓮蘂東閣春歸折桂叢¶
努力錦衣雙拜手夀盃堂上雪髯翁¶
　　　食枸杞貓頭筍¶
<pb:KR4d0230_WYG_004-7b>¶
一毛沼沚未宜輕甘脆提携慰客情仙狗吠林堪小摘¶
乳貓蹲竹得春萌齒牙風露雖云美口腹朝昏只旋營¶
尚獻一芹裨玉食天庖回首隔重城¶
　　　再次韻計教授¶
糟丘盡醉國人狂誰似東家禮義鄉萬巻短檠磨嵗月¶
一生寒硯敵氷霜飯牛坐待扶桑白戰馬初歸塞草黄¶
奏牘三千君未晚殿幃正要上書囊¶
　　　春水¶
<pb:KR4d0230_WYG_004-8a>¶
倚杖河邊記水痕眼明喜見白鷗羣雨聲夜向九峰瀉¶
江勢朝來三堰分窟宅蛟龍元自擅鄰家鷄犬要相聞¶
我師一飽闗天意收拾晴風放宻雲¶
　　　次韻李判官見贈¶
鬚髯殘雪兀陳編煬者何由更避煙榮宦君方收晚嵗¶
論交我亦得忘年佐州相與營杯水有路從今出甕天¶
一日尚能千里駕此間老驥不須鞭¶
　　　寄知來弟¶
<pb:KR4d0230_WYG_004-8b>¶
霏霏寒日隕清霜勃勃隂風出土囊尺木未階龍久蟄¶
銜蘆不穏鴈斜行仕塗田舍成三已世態江湖合兩忘¶
無術憂民縁底瘦一杯豆粥爇心香¶
　　　市進馬寒甚¶
邊雲寒色與愁濃酒味何由入頰紅眼㸔飛鳶來堕水¶
心隨去騎欲追風親朋立望千山外笑語殊思一餉同¶
問舍求田吾已决不於湖海較窮通¶
　　　到沉黎舉家瞶氣上如聾者踰月乃愈醫人云¶
<pb:KR4d0230_WYG_004-9a>¶
　　　此瘴氣也¶
儋史之孫病耳翁人佯謂我與真同蚊飛鬢外年時事¶
鵲噪愁邊晚更空老去鹿皮終可隠聴如龍鼻反能聰¶
昭文不鼓非無意勉為慈親奏凱風¶
　　　天彭得解¶
一第楓宸嵗月深槐花杯酒喜同斟真成冀北空羣馬¶
便作雙南滿地金計上八人才子數筆端四海狀元心¶
蜀天九萬㸔鵬運側耳潮頭駕㨗音¶
<pb:KR4d0230_WYG_004-9b>¶
　　　李新仲圭同遊醮壇歸以詩告别次韻¶
别去名場歎滯留肯來空谷話清幽知君有約趨金馬¶
笑我無心對白鷗千頃量陂能却老一編家學莫他求¶
相將杖履題詩處跨鹿山頭記舊遊¶
　　　苦胃不出二首¶
𦕈小酲醲總見欺顛狂苦訴有誰知五音鸎自調歌舌¶
百藥蜂能釀蜜脾世態只堪春睡美鬢絲偏與落花宜¶
欲因耆舊尋鄉路投劾翻然恐未遲¶
<pb:KR4d0230_WYG_004-10a>¶
鳴禽百囀栁三眠牕户隂晴任雨煙芍藥櫻桃春殿後¶
芎藭麥麴病爭先奉親滿眼欠一飽去國憂心今五年¶
南北風塵江兩岸不妨明月釣魚船¶
　　　邊州警報¶
翠圍矗矗亂山稠蜑雨蠻烟凍不收赤白囊來逢此嵗¶
青黄榖熟又深秋一官忍恥隨人後數口全生敢自謀¶
蟣蝨有心空地上蒼生難答兩宫憂¶
　　　謝處道貺墨用與徳醇韻¶
<pb:KR4d0230_WYG_004-10b>¶
十八公家四十圍凌烟勲業在臨池掌中烏玉勞分餉¶
世上𤣥經只自知頗覺陳人空面目誰能閙處損心脾¶
又須什襲牢藏苦共㸔河沙指後期(處道惠蒲墨蒲膠/易敗而此殊可喜)¶
(石本以書求墨得又不忍使東坡云非人磨墨墨磨人/此可嗟嘆陳希夷送紙筆與張忠定忠定云驅我欲閙)¶
(處/)¶
　　　送蘇漢傑¶
萬里來歸道路長兩年身寄水雲鄉僅餘文字縑緗富¶
猶帶湖山草木香從此定應懸箔去卑之且説踏槐忙¶
<pb:KR4d0230_WYG_004-11a>¶
逢君客地成乖隔相送江干問草堂¶
　　　送處道¶
上馬挑書束破裘宦情薄處不宜秋二年拄笏山雖好¶
十舍浣花江合流此處移文尋舊社尚因竒字憶方舟¶
西川儻有東來鴈莫道曽無截鐙留¶
　　　重陽¶
得得浮家帝里遊西歸節物共南州羣鷗自得水空闊¶
逺客肯因船滯留千頃白蘋風掠岸一年黄菊雨深秋¶
<pb:KR4d0230_WYG_004-11b>¶
醉名未忍成狂率任脱烏紗笑白頭¶
　　　再用九日韻答何邵卿二首¶
老蝶凌風作晚狂小春爭得媚寒鄉池邊團碧擎殘雨¶
林末輕紅拒薄霜笑我何時書竹帛似君依舊踏槐黄¶
相尋一醉能來否枉費公家壓酒囊¶
習氣仍餘酒後狂十年坐斥醉中鄉讀書牕外千堆雪¶
利劍床頭一匣霜收拾微吟追李杜研摩小楷逼蘇黄¶
他文消遣隨兒輩頗笑翁癡作一囊¶
<pb:KR4d0230_WYG_004-12a>¶
　　　挽沈提刑¶
金馬堂堂有陸沉斯人出處可重尋豸冠議論回天力¶
繡節平反念母心一代師承無别𣲖百年朋舊託遺音¶
便當佳傳磨蒼翠桐桂森然欲出林¶
　　　挽何與時¶
留滯周南隔要津尚餘家傳付堅珉才髙未覺儒冠誤¶
句好仍傳樂府新諸子尚能頻屈指一門今有㡬朱輪¶
吾鄉水鏡君應恨聳壑昂霄㑹有人(公寓城西日恨/未識李石也)¶
<pb:KR4d0230_WYG_004-12b>¶
　　　留别何十五¶
修程雲水遶蒼茫馬上春風薜荔香此去雞豚思舊社¶
且憑魚鴈到他鄉窮途偪仄風波惡客路消磨嵗月長¶
别後空堦聞夜雨令人還憶水曹郎¶
　　　九日與一飛諸友飲菊¶
五年去國若為歡九日逢秋强自寛樹攪氷霜驚嵗晚¶
山圍霧雨試朝寒不闗烏㡌隨風落只把紅萸對俗㸔¶
惟有東湖無可遣一杯香泛落英餐¶
<pb:KR4d0230_WYG_004-13a>¶
　　　送王應祥¶
進取雖狂我不狂跨鼇今日鄭公鄉未偕西蜀三年計¶
來訪東湖九月霜桃李山城漫紅白橘橙峽路㸔青黄¶
修門萬里逢嚴助剰剖琅玕出錦囊¶
　　　次韻誼夫九日憶去嵗共遊東林¶
菜飽無期嵗已侵髙談何處著幽深二年旅寄不堪説¶
九日盟寒那復尋此地有時容醉玉寒花無數吐秋金¶
與君豈是無詩句聞道西山似竹林(夷叔醇臣約九日/泛舟是日往集西)¶
<pb:KR4d0230_WYG_004-13b>¶
(山/)¶
　　　展峰亭¶
起來蛛網罥茅簷脱葉飛飛却倒粘十月風光成嫵媚¶
一林霜氣自深嚴幽花已老何人摘村酒無多喜客添¶
収拾江湖閒望眼展峰亭上數山尖¶
　　　禱雨¶
吾家何必自耕耘淮上新添戰馬羣聖水洑流天漢永¶
顛風扇雪地爐焚但教東海無寃氣便可西郊放宻雲¶
<pb:KR4d0230_WYG_004-14a>¶
浪遣虵醫與龍鬭邈然天聽若無聞¶
　　　次韻喜雨¶
雲色垂軒潑墨深夜聞蕭瑟振枯林自憐一榻清凉意¶
想見千畦饜飫心共道蘇天私此澤後來商旱更誰霖¶
公歸還記田田葉坐㸔荷珠自勸斟¶
　　　公實公衍伯仲相訪云木犀再花香橘新摘也¶
　　　併以為恵且將以佳篇因次韻¶
桂屏立壁杳難攀畫舫層層碧玉欄未覺香風披蘂晚¶
<pb:KR4d0230_WYG_004-14b>¶
向來白雪避花繁秋深犀子仍奔殿夜迥珠星得走盤¶
二妙沓来成伯仲恨無瓊玖出毫端¶
　　　石䝉恩召還以病留滯度嵗賦此詩道别呈諸¶
　　　同官¶
三馳旌聘合翻然萬里君恩荷記憐肯許老饕同守嵗¶
且因春酒介新年風傳鷁首五湖浪雪漲蟇頥一脉泉¶
他日堂中元祐脚只堪誦説學蘇仙¶
　　　謝彭守送花¶
<pb:KR4d0230_WYG_004-15a>¶
别去名園走路塵啼粧猶浥露痕新且陪東閣諸侯客¶
粗了西湖一半春試與清泉召魂魄已驚黄蠟損精神¶
回頭却憶風流守金粉珊珊墮舞茵¶
　　　古柏二首¶
　　　　古柏原委具成都古今記趙次公詳其事於¶
　　　　東坡詩注有妄庸人請於府恐壊屋欲去之¶
　　　　石曰屋壊可修伐此柏不可復且祠廟古跡¶
　　　　林木條禁甚明併舉東坡柏堂詩爭之得全¶
<pb:KR4d0230_WYG_004-15b>¶
驕榮落盡雪霜浮偃蹇空貽社櫟羞濡染東家雖借潤¶
風烟西爽亦宜秋皮災已覺神明露心在猶懐剪伐憂¶
鐵鏁何當絆龍脚夜深雷雨捲潭湫(石欲作鐵索絆之/以防風雨之暴未)¶
(果僅能累石/作籠固其足)¶
思人誰復念婆娑窟室崖隂未易磨四十圍間㸔溜雨¶
三千年後數恒河不堪與世供狙杙尚許遺民占鳥窠¶
從此便名夫子樹匡人斤斧奈予何(監者王朝辯進士/年八十餘矣學官)¶
(憫其老不/忍易之)¶
<pb:KR4d0230_WYG_004-16a>¶
　　　秋月¶
望崖相送欲凌虚未擬邊州作陋居法令牛毛紛可笑¶
使君馬尾自能書白雲度嶺愁方寸黃瘴埋沙費掃除¶
列㦸横琴果何擇一牕秋月竹踈踈¶
　　　除夕¶
又是投閒嵗欲除閒中因得著工夫園林香雪梅先透¶
庭院清風竹自呼未厭夜寒燒榾柮已貪曉色進屠蘇¶
巧名尚喜新年在碌碌人應笑阿奴¶
<pb:KR4d0230_WYG_004-16b>¶
　　　陪韓守劉村㸔牡丹¶
洛陽舊譜隔芳園姚魏尋香作返魂端為名花肯迂路¶
定知春色落深村日中半醉如含恨雨後幽姿未忍言¶
上苑分明有餘地野芹何獨遡金門¶
　　　用之相訪忽憶漢孫不得一脉以死用前韻¶
　　　　漢孫禱羅漢而生故以僧目之畫孔明像事¶
　　　　之目為卧龍公柱上作鳯山堂大字有古意¶
　　　　垂盡之語云五六醫人何得無一藥可漢孫¶
<pb:KR4d0230_WYG_004-17a>¶
　　　　之疾乎猶意用之一臨也¶
叩門剥啄涕霑襟忽憶僧孫病骨侵壁上卧龍香線斷¶
柱間題鳯墨痕深倉皇不瞑思君眼輾轉猶希住世心¶
真意自天渠信否贈篇聊當閣中箴¶
　　　到䕫門呈王待制¶
手挈東風上水闗鳯書迎日㸔新班五湖家世烏衣巷¶
三峽樓臺赤甲山畫㦸門開春晝永卧龍帳穏海波閒¶
安危大計須公等天定應知即賜環¶
