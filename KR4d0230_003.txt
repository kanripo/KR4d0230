# -*- mode: mandoku-view; -*-
#+TITLE: 方舟集
#+DATE: 2015-08-25 00:00:00.464201
#+PROPERTY: ID KR4d0230
#+PROPERTY: BASEEDITION WYG    
#+PROPERTY: JUAN 卷三
<pb:KR4d0230_WYG_003-1a>¶
欽定四庫全書¶
　方舟集巻三　　　　　　　宋　李石　撰¶
　　五言律詩¶
　　　訪范師山房¶
野步山圍合春生物自欣溪聲如聴雨松色欲摩雲謝¶
客推門入支郎半坐分林間擕小隊不敢散鴉羣¶
　　　送客¶
送客川原路憐渠田舍秋沙晴分野徑林斷出溪流馬¶
<pb:KR4d0230_WYG_003-1b>¶
瘦諸公後鴟夷一醉謀泮林無酒伴頗為老兵留¶
　　　送勾龍教授¶
廣漢川原迥重江秋水多橋邊金作鴈湖上酒如鵝豈¶
有雒書出轉添巴字訛泥塗滯行客之子惜經過¶
　　　宿鍾陽僧寺¶
逺客來投宿高人已閉門白沙分逺水紅樹帶烟村僻¶
徑逢僧覔登山見佛尊清風惜秋稼積雨掃雲屯¶
　　　謝劉韶美送酒¶
<pb:KR4d0230_WYG_003-2a>¶
别恨連湖海驚心閱嵗年思君愁北闕將母上西天更¶
酌鵝黄酒如浮鴨緑川不須憂九折忠孝得雙全¶
　　　與程端卿相别峽中共繫船瀼東留一日¶
宦路隨驚鵲家山隔斷鴻荒椽秋雨過疎竹暗泉通千¶
騎尋城北雙舟憶瀼東我詩雖未好聊為使君窮¶
　　　送程榮州被召二首¶
客向江南去人言冀北空賈生前席念嚴助薦賢衷畫¶
舫摇澄緑飛車近軟紅舊遊應未改尺紙問歸鴻¶
<pb:KR4d0230_WYG_003-2b>¶
出處人情異寒暄節物殊脚輕貪逺路眼轉隔重湖近¶
例占郎宿(近例自郡守/召皆除郎)頻年已守符盛時人與地尺一¶
費招呼¶
　　　感懷¶
五日轉一候百年能㡬春雨苔堆碧色風蘂委紅塵神¶
晤又何説交疎莫强親杜門誰是伴杯酒聖賢人¶
　　　眉州鹿鳴宴¶
大比周三嵗登名蜀一涯聖賢元祐學父子老蘇家類¶
<pb:KR4d0230_WYG_003-3a>¶
省登槐市清秋艷桂華生平晁董業親䇿對褒嘉¶
六六成鱗次呦呦賦鹿鳴三仙隨勸駕千佛要題名俎¶
豆初筵秩衣冠習俗榮例須煩舉送我亦魯諸生¶
　　　五更一㸃月照窻几以為曉也披衣視之雪厚¶
　　　至尺許喜甚賦詩¶
雪片成孤立蟾華與共㳺從教驚蜀犬曾是喘吳牛蹲¶
石依松瘦寒溪映竹流遥知明嵗稔擕酒上南樓¶
　　　諸葛菜¶
<pb:KR4d0230_WYG_003-3b>¶
郡圃耡荒雪家山斸淺沙只今諸葛菜何似邵平𤓰小¶
摘情何厚長齋氣自華官烹與私炙隨處即生涯(韋齊/休記)¶
(孔明南征種菜於此名諸葛菜問黎人士皆不之識因/閲本草即今之白芥郡圃日給此菜甚美亦一幸也)¶
　　　次韻馮涪州見寄¶
寄語巴中客頻頻鑷鬢霜峽雲春夢逺江月夜珍藏才¶
刄應多暇詞鋒恨太剛僧鄰雨花地何日再升堂¶
　　　寄賈元鎮并問楊似賢譚徳稱¶
客子推移地聞雞敢晏眠酒樓春夜雨柳岸早行天龍¶
<pb:KR4d0230_WYG_003-4a>¶
卧風雷宅蠶叢錦繡川譚楊兩州教記我别時年¶
　　　題鹿頭闗石鄉祠(并序/)¶
　　　　石鄉祠白馬武安公龎將軍之祠也祠在資¶
　　　　之銀山後因守黎見道中有祠土人云武安¶
　　　　公為下馬炷香乃祀武侯以龎将軍配榜云¶
　　　　武興非武安也過綿之白馬闗闗上有廟乃¶
　　　　将軍為蜀守隘之地廟榜忠烈乃祥符所賜¶
　　　　額碑亦可辨武安之稱無謂要之興安之誤¶
<pb:KR4d0230_WYG_003-4b>¶
　　　　耳或云姚萇入蜀避家諱改名地誌鹿頭白¶
　　　　馬二名同出也山高八十丈下瞰平川蜀險¶
　　　　盡此亦高崇文擒劉闢之地龎将軍之墓在¶
　　　　焉¶
古戍經秋暮危梯迸野泉鹿頭闗上廟驥足縣中仙山¶
疊疑無地江寛欲放天英雄今已矣自喜慣風烟¶
　　　題白塔古迹二首¶
境物三禅勝叢林十里村寺僧晨掃地樵客夜過門瑞¶
<pb:KR4d0230_WYG_003-5a>¶
像西山映乾文北斗翻(寺有三/朝御書)名場薰竈突悵望塔中¶
尊¶
塔倒峰巒影(寺有古塔其影/倒現于壁間)鐘埋澗谷音(掘溪得/古鐘)二賢¶
苔像古(寺側有王褒/董均之祠)四虎竹泉深(寺有四/虎井)炬火攜歸路¶
(詵和尚初入寺山/神以石炬照路)經臺喚隔林(有唐和尚/譯經臺)人頭連地脉¶
(人頭/山名)古迹備幽尋¶
　　　天彭行縣¶
公館靜寥寥園亭景物饒溪光明短彴樹影䕃危譙山¶
<pb:KR4d0230_WYG_003-5b>¶
鳥忽雙下池魚時一跳主人王事簡文酒日逍遥¶
　　　過永夀縣¶
驅馬上危坂暮鞭摇客愁峯巒驚滿目咫尺擬囬頭紅¶
樹映野店白雲藏縣樓須知此北下地底見豳州(杜老/有豳)¶
(州入地/底之句)¶
　　　謝勝老恵胡桃¶
浮海黄池近還山白雪高禪如石佛様學帶楚人騷我¶
欲懷金橘師能遺木桃釣魚船上客此句可連鼇¶
<pb:KR4d0230_WYG_003-6a>¶
　　　金山驛¶
晚泊金山驛風生玉宇秋荒苔蝕佳句喬木惜名流䑕¶
穴飛泉入蛛絲積雨收何須嘆人物華屋與山丘¶
　　　送澄師還昭覺¶
逺出䝉霜雪重來歴嵗時贈師拄杖子似我簸箕兒芳¶
草隨西度巖花向北垂莫忘香一瓣滄海白鷗期¶
　　　夢西曹夜直¶
再任雖祠禄多年本為親青縑猶夢寐綵服困風塵老¶
<pb:KR4d0230_WYG_003-6b>¶
境人情變韶華物色新只堪擕茗椀禪觀對幽人¶
　　　雪二首¶
客宦成分戍人誰笑牧蠻三碉横塞外兩澗拆雲間鳥¶
與花爭樹春隨雪入山功名成索寞何以慰親顔¶
嵗事頻年惡心知一飽難只愁無此雪得句不言寒酒¶
薄何妨聖梅清合進官老兵憐我意赤脚唱平安¶
　　　寒食¶
夜泊依漁市天寒問酒家燼餘缸吐粟凘合硯生花月¶
<pb:KR4d0230_WYG_003-7a>¶
浸江妃冷波喧海若誇漂摇隨水宿鳬雁寄生涯¶
　　　閒居二首¶
七嵗投閒日渾如未第初牛衣困襤縷鶴飯愧麄疎聖¶
有杯中露朝無别後書溫尋皆舊學風雨嵗時餘¶
畎畆三畨聘林泉一客逋君方借唇吻我自惜頭顱日¶
月松偕老江湖橘可奴昭文雖未鼔洗耳即良圖¶
　　　黎州鹿鳴宴¶
聖化如時雨吾門自教風文翁來蜀郡常衮在閩中䕫¶
<pb:KR4d0230_WYG_003-7b>¶
足無多用鼇頭只獨雄諸君擕手上名姓廣寒宫¶
　　　九日類試院雨中制司送酒闗子二首¶
學省三年别文闈九日同登高遲麴蘖避濕到芎藭田¶
舍飄零後江湖震蕩中忍將憂國淚滴向菊花叢¶
老去輕時節憂來稔嵗年黄花闗上戌青草渡頭船望¶
眼知誰屬歸心只自憐僅霑㣲禄在未敢計良田¶
　　　周參政恵書唁及亡兒開二首¶
顙馬非才具蝸牛惜弊廬嵗時甘伏枕風雨阻來車藥¶
<pb:KR4d0230_WYG_003-8a>¶
裹衣巾内梅花酒盞疎江湖慰寂寞一紙故人書¶
取士平軒鑑吾兒死布衣招魂荒草墓寃鬼泣松扉推¶
挽無遺力擠排已覺非存亡佩陳誼舍此更誰歸¶
　　　沉黎四首¶
民俗瀕蠻詔邊城異土宜竹筒連水脉板屋怯風吹藥¶
叟鵶隨噪樵童虎不窺愛山來九折人笑此翁癡¶
蜀相披荒壘唐人拓宻林四川襟帶重六詔霧雲深鹽¶
米成民業珠犀作吏箴官閒無一事閉閤念親心¶
<pb:KR4d0230_WYG_003-8b>¶
古屋雲栖洞深湖水拍橋吏閒知學稼民樂自歌樵官¶
監頻添牧(創監名/龍淵)蕃商不費招老夫便午睡風惡任飄¶
摇¶
九折山圍市雙溪水浸田號風吹客袖落雪舞蠻氈塞¶
上尋歸馬波間畏跕鳶此生隨所適老去合乗邊¶
　　　雙鶴¶
積雨催寒早江湖渺障川黄花到十月白髪已三年酒¶
盡遲村餉詩成得晝眠低囬看雙鶴鎩翮欲摩天¶
<pb:KR4d0230_WYG_003-9a>¶
　　　天彭受代遷靜正堂以代者未到漫興二首¶
客宦去未得山風來不遲東湖霜後冷北斗夜深移老¶
檜新翻葉狂花故著枝憂時恐無補祇益鬢絲垂¶
罷戍成遷次投閒想故居風霜欺老大書信卜交疎黄¶
葉頻供掃青山炯自如斯文身健在歸及嵗之餘¶
　　　拌毫筆¶
管城無别𣲖毛族競分支公子兎三穴大夫羊五皮端¶
能開句眼未肯畫愁眉若問結繩祖先從六畫推¶
<pb:KR4d0230_WYG_003-9b>¶
　　　方舟二首(有序/)¶
　　　　山有泉因障之以為池種藕養魚築室其上¶
　　　　其伏流作瀑布而落勢可五六尺許其下别¶
　　　　為小沼作李子溉硯學書之所李子居室中¶
　　　　聴潺湲聲作江湖想屋四角故名方舟云易¶
　　　　曰利涉大川吉此聖賢濟世之具也李子於¶
　　　　世習不甚曉故動輒齟齬從此乗流遇坎而¶
　　　　後止天下未有臻於斯者期以此舟濟之遂¶
<pb:KR4d0230_WYG_003-10a>¶
　　　　賦詩二首云¶
頗笑方舟拙聊因拙自誇家無三日穀園有四時花池¶
靜魚吞墨松高鶴護砂著書逢好處快癢得仙爬¶
物我相軒輊乗除只自知兒臨池上字母養鏡中絲竹¶
靜泉生乳花深地産芝舊時雙燕子來往亦儀儀¶
　　　山亭三首¶
春日山亭飯青枝古樹隂親朋知老病田舍豈初心月¶
白水泉瑩花多煙霧深酒邊防惡俗醉語費披尋¶
<pb:KR4d0230_WYG_003-10b>¶
人誰憐老子我自類癡兒愛草留荒徑疏泉入小池春¶
風隨處是晴日與花宜好客能相貸擕鋤出短籬¶
小圃依山入危亭隱磴斜林塘掃寒雨籬落卧疎花處¶
士七松宅先生五柳家柴門何所待倚杖數昬鵶¶
　　　舟次湖口追憶任明府¶
重來又十年山水故凄然獨鴈仍為旅雙鳬已作仙濁¶
流分蜀𣲖青色聚淮烟石上罾魚者猶言縣令賢¶
